*84-

135. De sancto Dominicc.

1. Ad Domini praeconium,
Dominicum qui colimus,
Ejus more (lominica
pangamus beneficia.

2. Inter astra micantia
Novum sidus irradians
Aetheris alta petiit
Hac luce pater celebris.

3. Abjecta mole carnea,
Quae carnis delectamina
Tempsit, ad summa gaudia
Felix volavit anima.

4. Hic vero quod insigniter
Nobis priscos aequiperet,
Miraris? audi, veritas,
Quid tibi summa referat.

5. Nullum habens principium
Carensque fine filius,

En, operor interius
Alta signa, quae cernitis,

6. Testantur hoc miracula,
Quae sic peragit grandia,
Sit ut ejus vicarius,
Cujus fuerat famulus.

7. Privatis luce gaudia
Luminis praebens anxia
Luci probatur unice
Cohaesisse praefulgidae.

8. Claudi redditi gressibus
Silendo quoque referunt
In viis eum seduli
Cucurrisse coelestibus.

9. Expulsi vero daemones
Cogunt homines credere,
Hunc sede frui supera,
Ipsi de qua corruerant.

10. Tanto rogemus latoque
Praeditatum charismate,
Quo nobis apud Dominum
Sit interventor optimus.

11. Sed ut ejus sit efficax
Oratio, quae dederat,
Sectemur mente cernua
Praecepta cuncti coelica.

12. Secundis et asperrimis
Igitur spretis, aetheris
Arcem petamus pariter
Ducis sequentes tramitem.

13. Deo patri sit gloria.

Brev. ms. Casinense sace. 11. Cod. Vatican. Urbin. 5:25. add. saec. 13. -
3 1 Objccta. â€” 9, 1 Expulsis. - 9, 2 Cogant.

136. De sancta Domitilla.

Ad Vesperas.

1. Pange, lingua, Domitillae
Virginis praeconium,
Virgo prudens sicut illae,
Quae sumpserunt oleum,
Cursitat ut lux scintillae

Post excelsum Dominum.

2. Bethsamis vallis abundans
Domitilla sapiens,
Stella coeli, rosa vernans,
Occidentis oriens,
Nostras tenebras repellens
Verbo vitae splendienS.

3. Te illustrat gloriosus
Candor lucis omnium,
Te honorat purus chorus
sacrarumque virginum,
Te, puella, gaudet thronus
Virtutum coelestium.

4. Alta cedrus paradisi,
Virginale lilium,
Adamantis pretiosi
Ob forte martyrium
Es columna gloriosi,
Fructus et pomerium.

