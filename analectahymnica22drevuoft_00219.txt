-216—

365. De sancta Paula.
Ad Vesp. et, Noct.

1. Paula coeli imperium
Attulit scandens bravium,
Multaque passa incommoda
Nunc regnat in coelestia.

2. Radices quinque prodidit,
De quibus virgo Eustochium
cohortes rexit virginum
Magnum struens coenobium.

3. Paula, matrona nobilis,
Romae nitens divitiis,

Exemplum praestans omnibus,

Omnia dat pauperibus.

4. Carbasa tendens aequore
Dum parat J esum quaerere,
Sprevit clamantes litore
Filios gravi vulnere.

5. Artus vestivit nobiles

Sic vestis una ignobilis,
Ut eam quisque crederet
Ex ancillarum numerO.

, Jesu sequens vestigia

Pauperes Christi coelica
Pavit ex sibi deditis,
Egens ipsa cibariis.

7. Latine, Graece loquitur,

Psalmos cantando jugiter,
Plangens peccata vilia,
Reparat illa gratia.

. Uni trinoque Domino

Laudes solvamus debitas,
Ut Paulae sanctis precibus
Nostra laxet facinora.

Brev. ms. Mantuanum saec. 15. Coti. Univ. Patavin. 734. — 2, 1 pro-

diit. — 2, 3 direxit. -— 4, 4 Fillos gravi.

366. De sancta Paula.
Ad Laudes.

1. Paulam nunc deificam
Uterque polus coelicam
Laudet et Eustochium,
Hujus vitam mirabilem.

2. Gaudet chorus coelestium
Harum tenens consortium,
Mundi spreverunt terrea
Attendentes ad aethera.

3. Carina sulcans maria
Petiit Jerosoiymam,
Ad sacra scandit pervia
Mariae diversoria.

4. Praesepe Paula circuit,
Hinc vagientem reperit
Christique matrem parvulis
Plectentem hunc panniculis.

5. Stellam, magos, nutritium,

Videt pastores invicem,
Vocem audit angelicam
Deo canentem gloriam.

. Sepulchrum Christi ingreditur,

Lapidem hunc amplectitur,
Humano visu cernitur
Implexum corpus sindone.

. Hujus vitam mirabilem

Dixit, inennarabilem
Ejus mortem cum fletibus
Sanctus scribens Jeronymus.

. Trinum et unum Dominum

Poscat Paula coelestium,
Nos his intercedentibus
Polorum dari sedibus.

Brev. ms. Mantuanum saec. 15. Cod. Univ. Patav. 734. —- 1, 4 vite
mibilem. ——- 2, 3 terrena. —— 4, 2 vagientes.

