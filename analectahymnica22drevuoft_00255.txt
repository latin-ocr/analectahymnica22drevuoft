-252â€”

425. De sancto Sebastiano.

Ad Laudes.

1. Caeditur tandem miseris flagellis
Usque nudatus humeros, ab omni
Affatim sancto manat hinc et inde

Corpore sanguis.

2. Neque desistunt, renovatur plaga,
Tuncque Vulcano positus furente
Est marty r, statim veniens pruina

Perdidit ignes.

3. Hunc rogent omnes populi patresque,
Milites Christi, properentque sacrae
Virgines simul puerique dulei

Carmine cantent.

4. Pellitur pestis, et, amarus omnis
Pellitur morbus, trepidis puellis
Atque nil obstat, pueris devotis

Letifer annus.

5. Gloriam summo Domino canamus,
Supplices Christo manibus supinis,
Spiritui sancto veniam precantes

Omne peraevum.

Brev. Gallicano-Siculum imp. Venetiis 1527.

426. De sancto Secundino.

1. Christi, rex regum, pretium tuorum,
Nostra, qui digne tibi militantis
Res Secundini canimus secundas.

Vota, secunda.

2. Hujus insignem celebremque vitam,
Nobiles mores, veteres triumphos
Mira virtutum noviter suarum

Prodita pandunt.

3. Falsa promentem jaculo doloris
Percutit, vero videt hio reatum,
Poenitet dicti, sua poenitentem

Poena. relinquit.

4. Cujus oblectant animam tepores
Veris aeterni fovet et quietis
Aura eoelestis, nequit hujus artus

Flamma nocere.

