-223—

5. Census Christi dispensator
Mensuras distribuit
Et lapsorum reparator
'Vi opressis adfuit,
infirmorum visitator
Salutes restituit.

6. Honor, virtus aeternali
Patri sit ingenito,
Laus par consubstantiali
Ejus unigenito
Ac utrisque coaequali
Gloria paraclito.

Brev. ms. Mantuanum saec. 15. Cod. Univ. Patav. 734. —- 3, 3 Ut

quique mater.

377. De s. Petro coelestino.
In 1. Vesperis.

1. In paradisi culmine
Candescens floret lilium,
In confessorum agmine
Confessor capit praemium.

2. Hic Petrus recte dicitur,
Nam fuit fide solidus
Et ut Petrus cognoscitur
Boni zelator fervidus.

3. Petrus errorum devia
Fide fugat catholica,
Murus daemonum vitia
Necat cum spe mirifica.

4. Coelestinus nunc noscitur,
Cum fit Christi vicarius,
Nam coelicus ostenditur
Ante, post et nunc medius.

5. Honoris cedit apici
Forma factus humilium,
Se manifestat refici
Consortio simplicium.

6. Clemens quintus conformiter
Christo disponens agere,
Ex probatis solemniter
Hunc sanctum jubet colere.

7. Nunc trinitati gratias
Redeamus omnes debitas,
Concinamus alacriter
Dicentes una pariter:

8. Gloria patri Domino,
Nato atque paraclito,
Nos hujus sancti merito
Coeli fruamur gaudio.

Brev. ms. Coelestinorum saec. 15. Cod. Univ. Bononien. 2275. A. —
Brev. ms. Goeiestmorum saec. 15. Cod. Mazarin. 357 (733). B. — Brev
coelestinorum imp. Neapoli 1488. C. — 7, 1 Tunc trinitati C.

378. In ss. Phihppi et Jacobi.

1. Refulget jam solemnitas
Apostolorum annua,
Adsit nobis laetitia
Et spiritalis gloria.

2. Quorum unus est Jacobus,
Alter Philippus dicitur,
Coelestis regis milites,
Iu passione nobiles

3. Dei dilectus Jacobus
Ordinatur episcopus,
Hierusalem ecclesiam
Primus rexit catholicam.

4. Apellatus a gentibus
Oblias et sanctissimus,
In omnibus laudabilis,
In doctrina mirabilis.

5. Nunquam est usus balneis
Nec mundanis deliciiS,
Non est perunctus oleo,
Indutus neque laneo.

6. Soli licebat ingredi
Sancta sanctorum in populis,
Orans pro indulgentia
Cunctorum negligentia.

